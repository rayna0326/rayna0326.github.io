<!DOCTYPE html>
<html lang="zh-Hant">
<head>
     <meta charset="UTF-8">
     <meta name="viewport" content="width=device-width, initial-scale=1.0">
     <title>唐詩三百首</title>


</head>
<body align="center">
    <img src="img/hmm.png">
<h1>杜甫 寄韓諫議</h1>
<pre>
    今 我 不 樂 思 岳 陽 ，	　身 欲 奮 飛 病 在 床 。
    美 人 娟 娟 隔 秋 水 ，	　濯 足 洞 庭 望 八 荒 。
    鴻 飛 冥 冥 日 月 白 ，	　青 楓 葉 赤 天 雨 霜 。
    玉 京 群 帝 集 北 斗 ，	　或 騎 麒 麟 翳 鳳 凰 。
    芙 蓉 旌 旗 煙 霧 落 ，	　影 動 倒 景 搖 瀟 湘 。
    星 宮 之 君 醉 瓊 漿 ，	　羽 人 稀 少 不 在 旁 。
    似 聞 昨 者 赤 松 子 ，	　恐 是 漢 代 韓 張 良 。
    昔 隨 劉 氏 定 長 安 ，	　帷 幄 未 改 神 慘 傷 。
    國 家 成 敗 吾 豈 敢 ，	　色 難 腥 腐 餐 楓 香 。
    周 南 留 滯 古 所 惜 ，	　南 極 老 人 應 壽 昌 。
    美 人 胡 為 隔 秋 水 ，	　焉 得 置 之 貢 玉 堂 ？</pre>    


</body>
</html>